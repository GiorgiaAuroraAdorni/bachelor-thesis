\chapter{Conclusioni}
\label{chap:conclusioni}

La natura di questo progetto di tesi è altamente sperimentale ed è volta a presentare analisi dettagliate sull'argomento, in quanto allo stato attuale non esistono importanti indagini che affrontino il problema dell'apprendimento dei tratti di personalità a partire da testo in linguaggio naturale.
\\

La domanda fondamentale che viene posta al fine di risolvere questo compito, è quale sia la metodologia adatta alla rappresentazione del testo.
Durante la sperimentazione, infatti, sono stati esaminati due principali approcci e ne è stata comparata l'efficacia.

Siamo partiti da una rappresentazione semplificata del testo ricorrendo al modello \emph{bag-of-words}. 
I risultati ottenuti sono sub-ottimali dal punto di vista della complessità. Inoltre la codifica utilizzata non fornisce alcuna informazione utile al sistema riguardo le relazioni che possono sussistere tra le parole di una frase.

In seguito è stata sfruttata una classe di algoritmi distribuzionali per insegnare alla rete il significato e le relazioni sussistenti tra le parole. Sfruttando la versione \emph{skip-gram} dell'algoritmo \texttt{word2vec} di Tomas Mikolov vengono rappresentate sotto forma di vettori le mappature tra parole e contesti nello spazio. 
Ricorrendo al secondo metodo i risultati ottenuti dimostrano come utilizzare un embedding sia la tecnica di estrazione di features più efficiente per filtrare le informazioni contenute in un testo.\\

È emerso che un'evoluzione di questo progetto potrebbe affacciarsi alla valutazione di rappresentazioni alternative del testo, annotazioni, part-of-speech e altre tecniche di NLP, per approfondire e migliorare ulteriormente l'indagine.\\

Dal punto di vista delle architetture implementate, abbiamo iniziato dall'implementazione di \emph{reti neurali fully-connected} come base per capire come modelli semplici di Deep Learning possano fornire informazioni sulle caratteristiche nascoste della personalità. 

Infine, ci addentriamo nelle \emph{reti neurali convoluzionali} molto più specializzate e efficiente delle precedenti nell'ambito del Text Mining.

Sviluppi futuri di questo lavoro potrebbero valutare una procedura di apprendimento alternativa, sfruttando altri modelli, quali le reti ricorrenti,  per ottenere dei risultati più efficaci.\\


La prima valutazione effettuata è definita come una regressione che tenta di prevedere l'esatto valore reale per ogni tratto di personalità.
Il problema presentato è estremamente complesso, e le performance ottenute sono ancora lontane da quelle desiderate.
Per questo motivo viene eseguita una seconda valutazione che trasforma il nostro compito in un problema di classificazione binaria multi-label.
I risultati raggiunti questa volta, evincono che ottimizzare la funzione di loss di un modello predittivo di regressione è molto più difficoltoso rispetto ad ottimizzare una funzione di costo stabile come la Softamax.
Questo è evidente poiché il modello di regressione tenta di produrre un esatto valore per ogni input, e i valori anomali predetti possono introdurre gradienti enormi.

 




